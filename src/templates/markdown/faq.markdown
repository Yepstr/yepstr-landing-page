## Lag och skatt - hur funkar det?
I Sverige får en privatperson betala en annan upp till 10.000kr (per år) för den här typen av småuppdrag utan att arbetsgivaravgifter etc. behöver påföras. Vidare finns det ingen gräns för antalet relationer. Det är alltså fullt möjligt att betala 20 ungdomar 9.000kr var under ett år, samt att en ungdom tjänar 9.000kr från över 20 arbetsgivare. Mer information finns i [SKV448](http://www.skatteverket.se/download/18.3810a01c150939e893f20d5d/1453376648748/forenklad-arbetsgivardeklaration-for-privata-tjanster-skv448-utgava20.pdf).

## Finns appen för både Android och iOS?
Jamen!

## Måste man ladda ner en app?
Nejdå - det går väldigt bra att använda [app.yepstr.com](app.yepstr.com) direkt från din dator

## Vad kostar det att anlita en Yep (ungdom) via Yepstr?
Yeppar tar ungefär mellan 70 och 110kr/h beroende på ålder och erfarenhet. För uppdragsgivaren tillkommer 20% på första uppdraget och därefter 5% (om man bokar samma ungdom) som täcker försäkring, transaktionsavgift, moms etc. 

Som du säkert kan räkna ut själv så blir det inte så värst mycket över till Yepstr – vilket vi är medvetna om. Vi bygger det här för att det behövs ett ställe för ambitiösa ungdomar att få sin första arbetslivserfarenhet. Det är först när vi är riktigt stora och finns över hela världen som vi kan börja fundera på att bli lönsamma.

## Vad kan jag tjäna som ungdom på Yepstr?
Precis som i riktiga livet, så desto fler uppdrag och desto högre betyg du lyckas få desto mer kan du ta betalt!
När du kommer in som helt ny så kan du som 16-åring ta betalt omkring 80kr/h och som 19-åring 110kr/h.

## Hur fungerar betalningen?
Betalning på Yepstr sker via bankkort och som uppdragsgivare har man alltid möjlighet att stämma av kostnaden innan man godkänner.

I mer detalj:
1. Efter utfört uppdrag så skickas en summering till uppdragsgivaren där det står överenskommen timkostnad samt hur många timmar uppdraget tog.
2. Är det första gången lägger man här till sitt betalkort, och har möjlighet att öka summan (om man vill) innan man trycker på "betala"
2. Pengarna dras sedan från kundens bankkort och förs över till ungdomens konto inom sju bankdagar. Inom kort kommer vi kunna garantera att pengarna landar på Yeppens (ungdomens) konto inom 2 dagar från betalningen.

## Vad händer om man är oense om betalningen?
Hittills har vi inte haft ett enda fall, men någon gång kommer säkert vara den första!

Genom Yepstrs process så är alltid timpriset bestämt innan uppdraget kan startas. Råder det någon oenighet om antalet arbetade timmar så kan man alltid diskutera detta efter uppdraget och modifiera kostnaden. Kan man inte komma överens så kontakta oss, så hjälper vi till att hitta en lösning.

Är man osäker på om Yeppen (ungdomen) kommer lyckas utföra uppdraget till belåtenhet så kan man alltid tacka nej och skicka hem personen inom 30 min utan kostnad.  

## Behöver jag be mina föräldrar om tillåtelse?
Om du är under 18 år så måste du ha dina föräldrar (eller din målsmans) tillåtelse för att få jobba. Det är nämligen deras plikt att se till att ditt arbete inte går ut över exempelvis skolgången! Mer info finns i [föräldrabalken kapitel 6, paragraf 12](https://lagen.nu/1949:381#K6P12S1)

## Hur arbetar Yepstr med säkerhet?
För att kunna vara Sveriges säkraste digitala marknadsplats för lokala uppdrag så gör vi ett flertal saker som skiljer oss från andra marknadsplatser:

1. Vi notifierar föräldrarna (via email) om uppdragets detaljer så att de kan kontakta uppdragsgivaren direkt, samt uppmanas att följa med och säga hej om det är första gången
2. Endast uppdragsgivare och uppdragstagare inom maximalt fem kilometer från varandra
3. Vid registrering krävs personnummer och namn - som kontrolleras för en match genom folkbokföringsregistret
4. Försäkring (olycksfall, egendom och ansvar) inkluderas alltid i priset
5. Alla uppdrag kontrolleras av Yepstr för att säkerställa att de är lämpliga
6. Vi har en servicetelefon tillgänglig dygnet runt, året om 08 - 5151 9000
7. Ytterligare funktioner under utveckling (beräknad release under 2016)
    - Facebook-verifiering
    - Kontokorts-verifiering
    - Bank-ID verifiering
    - Telefon och address-verifiering
    - Körkorts-verifiering

## Kan jag intervjua Yeppen (ungdomen) innan jag bestämmer mig?
Det går absolut bra. Lägg upp uppdraget som ett vanligt uppdrag men skriv i beskrivningen att du vill använda tillfället för en  intervju istället!

## Vad gäller för ungdomar som är under 16 år?
Ungdomar som är 13-16 år ("äldre barn") bör endast ha ett lätt och ofarligt arbete och får till exempel inte utföra tunga lyft. Mer info finns i Arbetsmiljöverkets broschyr ["Så får barn och ungdomar arbeta"](https://www.av.se/globalassets/filer/publikationer/broschyrer/sa-far-barn-och-ungdomar-arbeta-broschyr-adi043.pdf)

## Kan jag som företag hitta ambitiösa ungdomar?

Snart! I dagsläget så är Yepstr endast till för privatpersoner, men när vi fått tillräckligt med intresseanmälningar så lägger vi till den funktionaliteten. Är du intresserad? Maila oss på [hej@yepstr.com](mailto:hej@yepstr.com)

## Vad innebär det att uppdraget är försäkrat?

Alla uppdrag som utförs genom Yepstr (bokas och betalas) är också försäkrade (olycksfall, egendom och ansvar) genom IF.

Mer detaljer finns [här](https://app.yepstr.com/public/content/sv/villkorsbrev.pdf). I korthet kan nämnas att uppdragstagaren är täckt av en ansvarsförsäkring utifall någonting skulle hända under arbetet. Den här försäkringen täcker skador på upp till 10 miljoner kronor och självrisken (som bekostas av ungdomen) är på 1.500kr.

Sedan inkluderas även egendom- samt olycksfallsförsäkring i det fall att ungdomen skulle skada sig (eller sin utrustning) under arbetet eller på väg till arbetet.

## Vem är arbetsgivare?

Så länge en enskild person inte betalar en ungdom 10.000kr eller mer under ett år så finns det ingen arbetsgivarrelation i traditionell mening och alltså inga arbetsgivaravgifter. Obs att den här gränsen på 10.000kr gäller per relation, så det är fullt möjligt att betala flera ungdomar upp till 9.999kr var per år, och för ungdomarna att tjäna upp till 9.999kr från flera kunder.

Den som betalar betraktas istället som en typ av privat, tillfällig arbetsgivare.

Yepstr är en digital marknadsplats som förmedlar betalningen och möjliggör en smidig transaktion mellan parterna. Yepstr är alltså inte arbetsgivare åt dessa tusentals ungdomar. För mer information se våra [allmänna villkor](http://app.yepstr.com/termsOfUse).

## Vad innebär det att vara en privat arbetsgivare – måste jag trassla med en massa skatt och papper?

Nej. Yepstr kommer att ha automatiserat allt detta åt dig innan 2016 är slut. Skatteverkets krav är tydliga och finns att läsa i [SKV448](http://www.skatteverket.se/download/18.3810a01c150939e893f20d5d/1453376648748/forenklad-arbetsgivardeklaration-for-privata-tjanster-skv448-utgava20.pdf), men i korthet så räcker det med en kontrolluppgift om du betalar en ungdom 1.000kr eller mer under ett år. 

Viktigt att notera dock att det yttersta ansvaret alltid ligger på en själv att deklarera rätt. I slutändan så väljer man alltid själv!

## Vad har jag för ansvar som privat arbetsgivare?

Du har inte samma höga krav som en traditionell arbetsgivare, men bör ändå alltid:

- Ge ungdomen en rättvis bild av vad uppdraget innebär och vad du förväntar dig
- Vara på plats första gången uppdraget skall utföras för att ge tips och råd och säkerställa att ungdomen utför uppdraget på det sätt som du tänkt dig
- Peka ut om det är något som skulle kunna vara en potentiell fara (”se upp för gropen där när du klipper gräsmattan”)
- Kolla in lite då och då för att se till att arbetet går som planerat

Använd gärna utvärderingen i slutet av uppdraget för att ge ungdomen konstruktiv feedback så att hen gör ett ännu bättre arbete nästa gång!

## Jag som är tonåring – vad har jag för krav på mig att betala skatt?

Allt arbete på Yepstr är ”inkomst av tjänst”. 

När det är dags att deklarera så fyller du alltså i vad du tjänat på Yepstr och så räknar Skatteverket ut om du behöver betala någon skatt. Tjänar du över 18.739 kr under ett år så är det dags att börja betala skatt! Det finns ett enkelt verktyg [här](http://www.hurmycketskatt.se/) där du kan räkna ut vad du kommer att betala. Tänk på att du skall skriva in ungefär vad du tjänar i månaden!

Yepstr vill hjälpa dig med detta så att det blir enklare att göra rätt genom att automatiskt fylla i din deklarationsblankett. Vi planerar att vara färdiga med den här funktionaliteten under 2016.

## Kan jag anlita flera Yeppar samtidigt för ett större uppdrag?

Inte i dagsläget. Vi räknar dock med att kunna erbjuda den funktionaliteten redan under 2016!
