##Är Yepstr lagligt?
Absolut - en privatperson får betala en annan upp till 10.000kr (per år) för den här typen av småuppdrag utan att arbetsgivaravgifter etc. behöver påföras. Vidare finns det ingen gräns för antalet relationer. Det är alltså fullt möjligt att betala 20 ungdomar 9.000kr var under ett år, samt att en ungdom tjänar 9.000kr från över 20 arbetsgivare. Mer information finns i SKV448.

##Finns appen för både Android och iOS?
Jamen!

##Måste man ladda ner en app?
Nejdå - det går väldigt bra att använda app.yepstr.com direkt från din dator

##Vad kostar det att anlita en Yep (ungdom) via Yepstr?
Mellan 70 och 110kr/h totalt – inklusive allt (försäkring, moms etc). Priset beror på Yeppens ålder och erfarenhet.

##Vad kan jag tjäna som ungdom på Yepstr?
Desto fler uppdrag och desto högre betyg du lyckas få desto mer kommer du kunna tjäna!
När du kommer in som helt ny så tjänar du som 15-åring 70kr/h och som 19-åring 90kr/h.

##Vad händer med pengarna?
Vi arbetar kontinuerligt med att göra utbetalningarna så snabbt som möjligt. Inom kort kommer vi kunna garantera att pengarna landar på Yeppens (ungdomens) konto inom 2 dagar från betalningen. Har du inte fått dina pengar efter 7 dagar från betalningen gjordes så ring oss på 08-5151 9000.

##Är Yepstr säkert?
För att kunna vara Sveriges säkraste digitala marknadsplats för lokala uppdrag så gör vi sex saker som skiljer oss från andra marknadsplatser:

1. Vi har som mål att man som Yep aldrig skall vara ensam på sitt första uppdrag (eller på ett uppdrag med en ny kund). Vi notifierar föräldrarna om uppdragets detaljer och ber dem följa med. Kan inte föräldrarna så ringer vi upp Yeppen vid schemalagd tid för att stämma av att allt går som planerat.
2. Ungdomar måste lämna sina föräldrars kontaktuppgifter så att vi kan hålla dem uppdaterade
3. Vi ställer exceptionellt höga krav på nya medlemmar:
    - Det krävs en inbjudan för att kunna registrera sig på Yepstr. Vi har personligen intervjuat våra första 500 användare.
    - Vid registrering krävs personnummer och namn - som kontrolleras för en match genom folkbokföringsregistret
    - Konton måste länkas till en existerande Facebook-profil. Ingen Facebook ingen Yepstr
    - Uppdragsgivare måste spara ett fungerande betalkort för att kunna komma i kontakt med nya uppdragstagare (vi använder kortet i verifieringssyfte)
4. Endast uppdragsgivare och uppdragstagare inom maximalt fem kilometer från varandra kopplas ihop
5. Alla uppdrag kontrolleras av Yepstr för att säkerställa att de är lämpliga för ungdomar
6. Försäkring (olycksfall, egendom och ansvar) inkluderas alltid i priset
7. Vi har en servicetelefon tillgänglig dygnet runt, året om 08 - 515190 00

##Kan jag intervjua ungdomen innan jag bestämmer mig?
Det går absolut bra. Lägg upp uppdraget som ett vanligt uppdrag men skriv i beskrivningen att du vill använda tillfället för en  intervju istället!

##Kan jag som företag hitta ambitiösa ungdomar?

Snart! I dagsläget så är Yepstr endast till för privatpersoner, men när vi fått tillräckligt med intresseanmälningar så lägger vi till den funktionaliteten. Är du intresserad? Maila oss på [hej@yepstr.com](mailto:hej@yepstr.com)

##Vad innebär det att uppdraget är försäkrat?

Alla uppdrag som utförs genom Yepstr (bokas och betalas) är också försäkrade (olycksfall, egendom och ansvar) genom IF.

Mer detaljer finns här [länk]. I korthet kan nämnas att uppdragstagaren är täckt av en ansvarsförsäkring utifall någonting skulle skadas eller stjälas under arbetet. Den här försäkringen täcker skador på upp till 10 miljoner kronor och självrisken (som bekostas av ungdomen) är på 1.500kr.

Sedan finns även egendom- samt olycksfallsförsäkring i det fall att ungdomen skulle skada sig under arbetet eller på väg till arbetet.

##Vem är arbetsgivare?

Så länge en enskild person inte betalar en ungdom 10.000kr eller mer under ett år så finns det ingen arbetsgivarrelation i traditionell mening och alltså inga arbetsgivaravgifter. Obs att den här gränsen på 10.000kr gäller per relation, så det är fullt möjligt att betala flera ungdomar upp till 9.999kr var per år, och för ungdomarna att tjäna upp till 9.999kr från flera kunder.

Den som betalar betraktas istället som en typ av privat, tillfällig arbetsgivare.

##Vad innebär det att vara en sån här privat arbetsgivare – måste jag trassla med en massa skatt och papper?

Nej. Yepstr kommer att ha automatiserat allt detta åt dig innan 2016 är slut. Skatteverkets krav är tydliga och finns att läsa i SKV448 [länk], men i korthet så räcker det med en kontrolluppgift om du betalar en ungdom 1.000kr eller mer under ett år. 

Viktigt att notera dock att det yttersta ansvaret alltid ligger på en själv att deklarera rätt. I slutändan så väljer man alltid själv!

##Vad har jag för ansvar som privat arbetsgivare?

Du har givetvis inte samma höga krav som en traditionell arbetsgivare, men bör ändå alltid:

- Ge ungdomen en rättvis bild av vad uppdraget innebär och vad du förväntar dig
- Vara på plats första gången uppdraget skall utföras för att ge tips och råd och säkerställa att ungdomen utför uppdraget på det sätt som du tänkt dig
- Peka ut om det är något som skulle kunna vara en potentiell fara (”se upp för gropen där när du klipper gräsmattan”)
- Kolla in lite då och då för att se till att arbetet går som planerat

Använd gärna utvärderingen i slutet av uppdraget för att ge ungdomen konstruktiv feedback så att hen gör ett ännu bättre arbete nästa gång!

##Jag som är tonåring – vad har jag för krav på mig att betala skatt?

Allt arbete på Yepstr är ”inkomst av tjänst”. 

När det är dags att deklarera så fyller du alltså i vad du tjänat på Yepstr och så räknar Skatteverket ut om du behöver betala någon skatt. Tjänar du över 18.739 kr under ett år så är det dags att börja betala skatt! Det finns ett enkelt verktyg här där du kan räkna ut vad du kommer att betala: http://www.hurmycketskatt.se/ tänk på att du skall skriva in ungefär vad du tjänar i månaden!

Yepstr vill hjälpa dig med detta så att det blir enklare att göra rätt genom att automatiskt fylla i din deklarationsblankett. Vi planerar att vara färdiga med den här funktionaliteten under 2016.

##Kan jag anlita flera Yeppar samtidigt för ett större uppdrag?

Inte i dagsläget. Vi räknar dock med att kunna erbjuda den funktionaliteten redan under 2016!

##Varför tar ni en avgift?

I Yepstrs avgift på mellan 5-20% så ingår moms, heltäckande försäkring, transaktionsavgift samt assistans med deklarationen. Dessutom så bygger du ungdomens CV så att hen kan få mer jobb i framtiden.

Som du säkert kan räkna ut själv så blir det inte så värst mycket över till Yepstr – vilket vi är medvetna om. Vi bygger det här för att det behövs ett ställe för ambitiösa ungdomar att få sin första arbetslivserfarenhet och för att vi tror att samhället blir bättre när man lär känna sina grannar. Det är först när vi är riktigt stora och finns över hela världen som vi kan börja fundera på att bli lönsamma.

Vi hoppas att du vill vara med på den resan!

##Hur stor är avgiften?

Det första bokade uppdraget påförs en avgift på 20%. Uppdrag därefter (med samma ungdom) påförs en avgift på 5%.
