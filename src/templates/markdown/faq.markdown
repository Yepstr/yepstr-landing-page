## Jag som är ungdom – Finns det någon åldersgräns?
För att vara en Yep (Young Entrepreneur) så måste man vara mellan 15 och 21 år gammal.


## Jag som är ungdom – Behöver jag be mina föräldrar om tillåtelse?
Om du är under 18 år så måste du ha dina föräldrar (eller din målsmans) tillåtelse för att få jobba. Det är nämligen deras plikt att se till att ditt arbete inte går ut över exempelvis skolgången! Mer info finns i [föräldrabalken kapitel 6, paragraf 12](https://lagen.nu/1949:381#K6P12S1)


## Jag som är ungdom – Vad kan jag tjäna på Yepstr?
Precis som i riktiga livet, så desto fler uppdrag och desto högre betyg du lyckas få desto mer kan du ta betalt!
När du kommer in som helt ny så kan du som 16-åring ta betalt omkring 80kr/h och som 19-åring 110kr/h.


## Jag som är ungdom – Vad har jag för krav på mig att betala skatt?
Arbete på Yepstr är ”inkomst av tjänst” som vanligtvis är skattefritt när man tjänar under 18.739 kr under ett år (för 2016). 

Men! Skatt i Sverige är en komplicerad affär och många gånger vet Skatteverket själva knappt hur mycket och vad man skall betala. Därför är vårt generella tips att alltid spara alltid undan cirka en tredjedel av allt du tjänar upp till 18.739kr (2016). Bra träning inför framtiden :)

Tjänar du mer än 18.739kr under ett år på Yepstr så skickar vi dig ett mail med lite tips om hur du kan räkna ut hur mycket du bör spara undan framöver. Mer information finner du hos Skatteverket [här](htttp://www.skatteverket.se) alternativt ring Skatteupplysningen direkt på 0771–567 567!


## Jag som uppdragsgivare - Vad kostar det att anlita en Yep (ungdom) via Yepstr?
Yeppar tar ungefär mellan 70 och 110kr/h beroende på ålder och erfarenhet. För uppdragsgivaren tillkommer 20% på första uppdraget och därefter 5% (om man bokar samma ungdom) som täcker försäkring, transaktionsavgift, moms etc.

Som du säkert kan räkna ut själv så blir det inte så värst mycket över till Yepstr – vilket vi är medvetna om. Vi bygger det här för att det behövs ett ställe för drivna ungdomar att få sin första arbetslivserfarenhet. Det är först när vi är riktigt stora och finns över hela världen som vi kan börja fundera på att bli lönsamma.


## Jag som uppdragsgivare - Kan jag intervjua Yeppen (ungdomen) innan jag bestämmer mig?
Det går absolut bra. Lägg upp uppdraget som ett vanligt uppdrag men skriv i beskrivningen att du vill använda tillfället för en  intervju istället! Det är kutym att man betalar för en intervju på Yepstr.


## Betalningar - Hur fungerar det?
Pengarna dras från uppdragsgivares bankkort och förs över till ungdomens konto inom sju bankdagar. Om ett kontonummer inte har angets ligger pengarna och väntar på ett klientmedelskonto tills dess att ett konto angivits. Om du inte lyckas lägga till ett bankkonto så tveka inte att kontakta oss.


## Betalningar - Vad händer om man är oense om betalningen?
Hittills har vi inte haft ett enda fall, men någon gång kommer säkert vara den första!

Genom Yepstrs process så är alltid timpriset bestämt innan uppdraget kan startas. Råder det någon oenighet om antalet arbetade timmar så kan man alltid diskutera detta efter uppdraget och modifiera kostnaden. Kan man inte komma överens så kontakta oss, så hjälper vi till att hitta en lösning.

Är man osäker på om Yeppen (ungdomen) kommer lyckas utföra uppdraget till belåtenhet så kan man alltid tacka nej och skicka hem personen inom 30 min utan kostnad.  


## Säkerhet - Hur vet vi att våra användare är de som de utger sig för att vara?
- Verifiering av personnummer och kontaktuppgifter
- Krav på betalkort eller svenskt bankkonto
- Facebook-koppling
- _(Snart) utdrag ur brottsregistret, Bank-ID, fotografering av ID etc._

## Säkerhet - Hur ser vi till att vi har rätt användare?
- Antal tidigare uppdrag samt utvärderingar visas
- Kontaktpunkter som gemensam idrottsförening eller skola framgår
- Övervakad kommunikation genom Yepstr
- _(Snart) Ni har X gemensamma kontakter (Facebook, Linkedin etc.)_

## Säkerhet - Vad gör vi när uppdraget är bokat?
- Uppdragstagarens föräldrar får all information via email och uppmanas
ta kontakt/komma förbi och säga hej
- Ta med en vän på uppdrag för en ny uppdragsgivare
- _(Snart) Lokal ambassadör träffar alla på sitt första uppdrag_

## Säkerhet - Vad innebär det att uppdraget är försäkrat?
Alla uppdrag som utförs genom Yepstr (bokas och betalas) är också försäkrade (olycksfall, egendom och ansvar) genom IF.

Mer detaljer finns [här](https://app.yepstr.com/public/content/sv/villkorsbrev.pdf). I korthet kan nämnas att uppdragstagaren är täckt av en ansvarsförsäkring utifall någonting skulle hända under arbetet. Den här försäkringen täcker skador på upp till 10 miljoner kronor och självrisken (som bekostas av ungdomen) är på 1.500kr.

Sedan inkluderas även egendom- samt olycksfallsförsäkring i det fall att ungdomen skulle skada sig (eller sin utrustning) under arbetet eller på väg till arbetet.


## Lag och skatt - hur funkar det?
- En privatperson får betala andra privatperson upp till 9 999 kr (per år) för den här typen av uppdrag utan arbetsgivaravgifter
- Det finns ingen gräns för antalet relationer – man kan ta hjälp/betalt av obegränsat antal personer
- Yepstr är byggt för att hjälpa ungdomar hitta ströjobb vid sidan av skolan. Så länge det inte är en varaktig sysselsättning är det inte näringsverksamhet
- Mer information finns i [SKV448](https://www.skatteverket.se/download/18.3810a01c150939e893f20d5d/1453376648748/forenklad-arbetsgivardeklaration-for-privata-tjanster-skv448-utgava20.pdf).


## Lag och skatt - Vad gäller för ungdomar som är under 16 år?
Ungdomar under 16 år ("äldre barn") bör endast ha ett lätt och ofarligt arbete och får till exempel inte utföra tunga lyft. Mer info finns i Arbetsmiljöverkets broschyr ["Så får barn och ungdomar arbeta"](https://www.av.se/globalassets/filer/publikationer/broschyrer/sa-far-barn-och-ungdomar-arbeta-broschyr-adi043.pdf)


## Lag och skatt - Vem är arbetsgivare?
Så länge en enskild person inte betalar en ungdom 10.000kr eller mer under ett år så finns det ingen arbetsgivarrelation i traditionell mening och alltså inga arbetsgivaravgifter. Obs att den här gränsen på 10.000kr gäller per relation, så det är fullt möjligt att betala flera ungdomar upp till 9.999kr var per år, och för ungdomarna att tjäna upp till 9.999kr från flera kunder.

Den som betalar betraktas istället som en typ av privat, tillfällig arbetsgivare.

Yepstr är en digital marknadsplats som förmedlar betalningen och möjliggör en smidig transaktion mellan parterna. Yepstr är alltså inte arbetsgivare åt dessa tusentals ungdomar. För mer information se våra [allmänna villkor](https://app.yepstr.com/termsOfUse).


## Lag och skatt - Vad innebär det att vara en privat arbetsgivare – måste jag trassla med en massa papper?
Nej. Yepstr kommer att ha automatiserat allt detta åt dig innan 2016 är slut. Skatteverkets krav är tydliga och finns att läsa i [SKV448](https://www.skatteverket.se/download/18.3810a01c150939e893f20d5d/1453376648748/forenklad-arbetsgivardeklaration-for-privata-tjanster-skv448-utgava20.pdf), men i korthet så räcker det med en kontrolluppgift om du betalar en ungdom 1.000kr eller mer under ett år.

Viktigt att notera dock att det yttersta ansvaret alltid ligger på en själv att deklarera rätt. I slutändan så väljer man alltid själv!


## Lag och skatt - Vad har jag för ansvar som privat arbetsgivare?
Du har inte samma höga krav som en traditionell arbetsgivare, men bör ändå alltid:
- Ge ungdomen en rättvis bild av vad uppdraget innebär och vad du förväntar dig
- Vara på plats första gången uppdraget skall utföras för att ge tips och råd och säkerställa att ungdomen utför uppdraget på det sätt som du tänkt dig
- Peka ut om det är något som skulle kunna vara en potentiell fara (”se upp för gropen där när du klipper gräsmattan”)
- Titta till lite då och då för att se till att arbetet går som planerat

Använd gärna utvärderingen i slutet av uppdraget för att ge ungdomen konstruktiv feedback så att denne gör ett ännu bättre arbete nästa gång!


## Funktionalitet - Kan jag anlita flera Yeppar samtidigt för ett större uppdrag?
Inte i dagsläget. Vi räknar dock med att kunna erbjuda den funktionaliteten redan under 2016!


## Funktionalitet - Finns appen för både Android och iOS?
Absolut!


## Funktionalitet - Måste man ladda ner en app?
Nejdå - det går väldigt bra att använda [app.yepstr.com](https://app.yepstr.com) direkt från din dator


## Företag - Kan jag som företag hitta drivna ungdomar?
Snart! I dagsläget så är Yepstr endast till för privatpersoner, men när vi fått tillräckligt med intresseanmälningar så lägger vi till den funktionaliteten. Är du intresserad? Maila oss på [hej@yepstr.com](mailto:hej@yepstr.com)


## Konto - Hur tar jag bort mitt konto?
Skicka oss ett mail så löser vi det direkt: [admin@yepstr.com](mailto:admin@yepstr.com)
