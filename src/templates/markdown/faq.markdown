## Lag och skatt - hur funkar det?
I Sverige får en privatperson betala en annan upp till 10.000kr (per år) för den här typen av småuppdrag utan att arbetsgivaravgifter etc. behöver påföras. Vidare finns det ingen gräns för antalet relationer. Det är alltså fullt möjligt att betala 20 ungdomar 9.000kr var under ett år, samt att en ungdom tjänar 9.000kr från över 20 arbetsgivare. Mer information finns i [SKV448](http://www.skatteverket.se/download/18.3810a01c150939e893f20d5d/1453376648748/forenklad-arbetsgivardeklaration-for-privata-tjanster-skv448-utgava20.pdf).

## Finns appen för både Android och iOS?
Jamen!

## Måste man ladda ner en app?
Nejdå - det går väldigt bra att använda [app.yepstr.com](app.yepstr.com) direkt från din dator

## Vad kostar det att anlita en Yep (ungdom) via Yepstr?
Mellan 70 och 110kr/h totalt – inklusive allt (försäkring, moms etc). Priset beror på Yeppens ålder och erfarenhet.

## Vad tar Yepstr i avgift?

Vi gör vårt yttersta för att hålla nere våra kostnader så att så mycket som möjligt går direkt till ungdomen. Idag går 85-95% av den total summan till ungdomen. Avgiften täcker moms, försäkring, transaktionsavgifter samt assistans med deklarationen.

Jämför gärna detta med jultidningsföretag, barnpassning- och hundpassningstjänster där ungdomar endast får 25-50% av det totala beloppet!

Som du säkert kan räkna ut själv så blir det inte så värst mycket över till Yepstr – vilket vi är medvetna om. Vi bygger det här för att det behövs ett ställe för ambitiösa ungdomar att få sin första arbetslivserfarenhet och för att vi tror att samhället blir bättre när man lär känna sina grannar. Det är först när vi är riktigt stora och finns över hela världen som vi kan börja fundera på att bli lönsamma.

Vi hoppas att du vill vara med på den resan!

## Vad kan jag tjäna som ungdom på Yepstr?
Precis som i riktiga livet, så desto fler uppdrag och desto högre betyg du lyckas få desto mer kan du ta betalt!
När du kommer in som helt ny så tjänar du som 16-åring 80kr/h och som 19-åring 110kr/h.

## Hur fungerar betalningen?
Pengarna dras från kundens bankkort och förs över till ungdomens konto inom sju bankdagar. Inom kort kommer vi kunna garantera att pengarna landar på Yeppens (ungdomens) konto inom 2 dagar från betalningen. Har du inte fått dina pengar efter 7 dagar från betalningen gjordes så ring oss på 08-5151 9000.

## Behöver jag be mina föräldrar om tillåtelse?
Om du är under 18 år så måste du ha dina föräldrar (eller din målsmans) tillåtelse för att få jobba. Det är nämligen deras plikt att se till att ditt arbete inte går ut över exempelvis skolgången! Mer info finns i [föräldrabalken kapitel 6, paragraf 12](https://lagen.nu/1949:381#K6P12S1)

## Hur arbetar Yepstr med säkerhet?
För att kunna vara Sveriges säkraste digitala marknadsplats för lokala uppdrag så gör vi sju saker som skiljer oss från andra marknadsplatser:

1. På Yepstr är man aldrig ensam på sitt första uppdrag (eller på ett uppdrag med en ny kund). Vi notifierar föräldrarna om uppdragets detaljer så att de kan följa med. Kan inte föräldrarna så ringer vi upp Yeppen vid schemalagd tid för att stämma av att allt går som planerat.
2. Försäkring (olycksfall, egendom och ansvar) inkluderas alltid i priset
3. Ungdomar måste lämna sina föräldrars kontaktuppgifter så att vi kan hålla dem uppdaterade
4. Vi ställer exceptionellt höga krav på nya medlemmar:
    - Det krävs en inbjudan för att kunna registrera sig på Yepstr. Vi har personligen intervjuat våra första 500 användare.
    - Vid registrering krävs personnummer och namn - som kontrolleras för en match genom folkbokföringsregistret
    - Konton måste länkas till en existerande Facebook-profil. Ingen Facebook ingen Yepstr [under utveckling]
    - Uppdragsgivare måste spara ett fungerande betalkort för att kunna komma i kontakt med nya uppdragstagare (vi använder kortet i verifieringssyfte)
5. Endast uppdragsgivare och uppdragstagare inom maximalt fem kilometer från varandra kopplas ihop
6. Alla uppdrag kontrolleras av Yepstr för att säkerställa att de är lämpliga för ungdomar
7. Vi har en servicetelefon tillgänglig dygnet runt, året om 08 - 5151 9000

## Kan jag intervjua ungdomen innan jag bestämmer mig?
Det går absolut bra. Lägg upp uppdraget som ett vanligt uppdrag men skriv i beskrivningen att du vill använda tillfället för en  intervju istället!

## Vad gäller för ungdomar som är under 16 år?
Ungdomar som är 13-16 år ("äldre barn") bör endast ha ett lätt och ofarligt arbete och får till exempel inte utföra tunga lyft. Mer info finns i Arbetsmiljöverkets broschyr ["Så får barn och ungdomar arbeta"](https://www.av.se/globalassets/filer/publikationer/broschyrer/sa-far-barn-och-ungdomar-arbeta-broschyr-adi043.pdf)

## Kan jag som företag hitta ambitiösa ungdomar?

Snart! I dagsläget så är Yepstr endast till för privatpersoner, men när vi fått tillräckligt med intresseanmälningar så lägger vi till den funktionaliteten. Är du intresserad? Maila oss på [hej@yepstr.com](mailto:hej@yepstr.com)

## Vad innebär det att uppdraget är försäkrat?

Alla uppdrag som utförs genom Yepstr (bokas och betalas) är också försäkrade (olycksfall, egendom och ansvar) genom IF.

Mer detaljer finns [här](https://app.yepstr.com/public/content/sv/villkorsbrev.pdf). I korthet kan nämnas att uppdragstagaren är täckt av en ansvarsförsäkring utifall någonting skulle hända under arbetet. Den här försäkringen täcker skador på upp till 10 miljoner kronor och självrisken (som bekostas av ungdomen) är på 1.500kr.

Sedan inkluderas även egendom- samt olycksfallsförsäkring i det fall att ungdomen skulle skada sig (eller sin utrustning) under arbetet eller på väg till arbetet.

## Vem är arbetsgivare?

Så länge en enskild person inte betalar en ungdom 10.000kr eller mer under ett år så finns det ingen arbetsgivarrelation i traditionell mening och alltså inga arbetsgivaravgifter. Obs att den här gränsen på 10.000kr gäller per relation, så det är fullt möjligt att betala flera ungdomar upp till 9.999kr var per år, och för ungdomarna att tjäna upp till 9.999kr från flera kunder.

Den som betalar betraktas istället som en typ av privat, tillfällig arbetsgivare.

Yepstr är en digital marknadsplats som förmedlar betalningen och möjliggör en smidig transaktion mellan parterna. Yepstr är alltså inte arbetsgivare åt dessa tusentals ungdomar. För mer information se våra [allmänna villkor](http://app.yepstr.com/termsOfUse).

## Vad innebär det att vara en privat arbetsgivare – måste jag trassla med en massa skatt och papper?

Nej. Yepstr kommer att ha automatiserat allt detta åt dig innan 2016 är slut. Skatteverkets krav är tydliga och finns att läsa i [SKV448](http://www.skatteverket.se/download/18.3810a01c150939e893f20d5d/1453376648748/forenklad-arbetsgivardeklaration-for-privata-tjanster-skv448-utgava20.pdf), men i korthet så räcker det med en kontrolluppgift om du betalar en ungdom 1.000kr eller mer under ett år. 

Viktigt att notera dock att det yttersta ansvaret alltid ligger på en själv att deklarera rätt. I slutändan så väljer man alltid själv!

## Vad har jag för ansvar som privat arbetsgivare?

Du har inte samma höga krav som en traditionell arbetsgivare, men bör ändå alltid:

- Ge ungdomen en rättvis bild av vad uppdraget innebär och vad du förväntar dig
- Vara på plats första gången uppdraget skall utföras för att ge tips och råd och säkerställa att ungdomen utför uppdraget på det sätt som du tänkt dig
- Peka ut om det är något som skulle kunna vara en potentiell fara (”se upp för gropen där när du klipper gräsmattan”)
- Kolla in lite då och då för att se till att arbetet går som planerat

Använd gärna utvärderingen i slutet av uppdraget för att ge ungdomen konstruktiv feedback så att hen gör ett ännu bättre arbete nästa gång!

## Jag som är tonåring – vad har jag för krav på mig att betala skatt?

Allt arbete på Yepstr är ”inkomst av tjänst”. 

När det är dags att deklarera så fyller du alltså i vad du tjänat på Yepstr och så räknar Skatteverket ut om du behöver betala någon skatt. Tjänar du över 18.739 kr under ett år så är det dags att börja betala skatt! Det finns ett enkelt verktyg [här](http://www.hurmycketskatt.se/) där du kan räkna ut vad du kommer att betala. Tänk på att du skall skriva in ungefär vad du tjänar i månaden!

Yepstr vill hjälpa dig med detta så att det blir enklare att göra rätt genom att automatiskt fylla i din deklarationsblankett. Vi planerar att vara färdiga med den här funktionaliteten under 2016.

## Kan jag anlita flera Yeppar samtidigt för ett större uppdrag?

Inte i dagsläget. Vi räknar dock med att kunna erbjuda den funktionaliteten redan under 2016!
